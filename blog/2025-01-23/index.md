---
slug: startujemy-automatyzacja
title: Startujemy! Automatyzacja, AI i praktyczne porady 
authors: [kujawska]
tags: [automatyzacja, ai]
---

Cześć! Witaj na naszym blogu o automatyzacji procesów biznesowych. Skoro to pierwszy post, to pewnie wypada się przedstawić.<!-- truncate -->

## Kim jesteśmy?  

![Docusaurus Plushie](./docusaurus-plushie-banner.jpeg)

Jestem Basia i zawodowo zajmuję się tworzeniem dokumentacji technicznej. Współtworzę i utrzymuję bloga grand.automation. Czuwam też nad tym, żeby nasze posty nie tylko dobrze się czytało, ale też chciało wracać po więcej.  

Głównym autorem będzie Bartosz, AI Engineer z wieloletnim doświadczeniem w programowaniu i rozwiązywaniu problemów z wykorzystaniem narzędzi AI. Bartosz na co dzień zajmuje się automatyzacją, sztuczną inteligencją, wdrażaniem automatyzacji w firmach i prowadzeniem szkoleń z tego zakresu. Pierwsze rozwiązania w dziedzinie AI Bartosz projektował już w 2019 roku, dzięki czemu może się pochwalić naprawdę dużym doświadczeniem praktycznym i szeroką wiedzą z zakresu możliwości i ograniczeń AI.  

## Co znajdziesz na blogu?  

Piszemy o tym, jak firmy i zwykli ludzie mogą wykorzystać automatyzację, by ułatwić sobie życie. Znajdziesz tu konkretne przykłady, praktyczne porady i inspirujące historie o AI i nowoczesnych technologiach. 

Nie martw się, jeśli dziedzina automatyzacji wydaje się skomplikowana. Często to po prostu dobrze dobrane narzędzia, które pomagają oszczędzać czas i eliminować monotonne zadania. W kolejnych postach pokażemy Ci, jak możesz wykorzystać AI i inne technologie w codziennej pracy - niezależnie od tego, czy prowadzisz firmę, rozwijasz swój biznes, czy po prostu chcesz ułatwić sobie życie.  

Co ważne, nie będziemy skupiać się na teorii. Naszym celem jest pokazanie praktycznych rozwiązań, które naprawdę działają i przynoszą efekty. W świecie biznesu liczy się czas, więc zamiast godzinami testować różne narzędzia, dowiesz się tutaj, z czego warto skorzystać, a na co zwyczajnie szkoda czasu.  

Możliwości sztucznej inteligencji rozwijają się w niesamowitym tempie, a nowe narzędzia pojawiają się praktycznie każdego dnia. Ten blog powstał po to, żebyście byli na bieżąco i mogli wykorzystać te zmiany na swoją korzyść. Gotowi? To zaczynamy! 🚀  
